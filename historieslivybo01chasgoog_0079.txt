72 n1n1 nrvr ΑΒ veen oonnrrn

dus, indictumque junioribus Latinorum, ut ex foedere
die certa ad lucum Ferentinae armati frequentes
adessent. Qui ubi ad edictum Romani regis ex
omnibus populis convenere, ne ducem suum neve
δ secretum imperium propriave signa haberent, miscuit

manipulos ex Latinis Romanisque, ut ex binis sin'- ’

gulos faceret binosque ex singulis; ita geminatis
mani ulis centuriones inposuit.
LIlI. Nec, ut injustus in pace rex, ita dux belli

10 pravus fuit; quin ea arte aequasset superiores reges,
ni degeneratum in aliis huic quoque decori offecisset.
Is primus Volscis bellum in ducentos amplius post
suam aetatem annos movit, Suessamque Pometiam
ex iis vi cepit.

15 Ubi cum divendenda praeda quadraginta talenta
argenti refecisset, concepit animo eam amplitudinem
Jovis templi, quae digna dcfim hominumque rege,
quae Romano imperio, quae ipsius etiam loci majes-
tate esset; captivam pecuniam in aedificationem ejus

20 templi seposuit. · ,

Excepit deinde eum lentius spe bellum, quo GabioS,
propinquam urbem, nequiquam vi adortus, cum obsi-¹
dendi quoque urbem spes pulso a moenibus adempta
esset, postremo minime arte Romana, fraude ac dulc,

uoladgressus est. Nam cum, velut posito belle, funda·
mentis templi jaciendis aliisque urbanis operibus in·
tentum se esse simularet, Sextus filius ejus, qui mini-
mus cx tribus erat, transfugit ex composito Gabios,
patris in se saevitiam intolerabilem conquerens:

30 ‘ jam ab alienis in suos vertisse superbiam, et libe-
rorum quoque eum frequentiae taedere, ut, quam in
curia solitudinem'fecerit, domi quoque faciat, ne
quam stirpem, ne quem heredem regni relinquat
Se quidem inter tela et gladios patris elapsum nihil

35 usquam sibi tutum nisi apud hostes L. Tarquini cre
didisse. Nam ne errarent, manere iis bellum, quod
positum simuletur, et per occasionem eum incautos
invasurum. Quod si apud eos supplicibus locus non ·

 

